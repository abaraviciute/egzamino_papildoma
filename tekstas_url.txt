Straipsnis paimtas iš: https://lt.wikipedia.org/wiki/Michael_Jackson

Michael Joseph Jackson (Maiklas Džozefas Džeksonas, 1958 m. rugpjūčio 29 d. – 2009 m. birželio 25 d.) – amerikiečių dainininkas, dainų autorius, šokėjas ir prodiuseris.

Jo sėkminga karjera ir asmeninis gyvenimas apie 40 metų buvo populiariosios kultūros dalis. Atlikėjas dar žinomas kaip „MJ“ arba „Pop Karalius“.

Gyvenimas ir karjera
Ankstyvieji gyvenimo metai ir Jackson 5
Maiklas Džozefas Džeksonas gimė 1958 m. rugpjūčio 29 d. Garyje (pramoninis priemiestis Čikagoje, Ilinojuje) darbininkų šeimoje.[1] Jo tėvai – afroamerikiečiai Džozefas Volteris „Džo“ Džeksonas ir Katerina Esther.[1] Maiklas buvo septintas vaikas šeimoje. Kiti jo broliai ir seserys – Rebė, Džekis, Titas, Džermenas, La Toja, Marlonas, Rendis ir Dženetė.[1] Džozefas Džeksonas buvo plieno fabriko darbininkas, taip pat, kartu su broliais, – R&B grupės įkūrėjas ir narys. Džeksono motina buvo pamaldi Jehovos liudytoja.[1]


„Jackson 5“ (Michael Jackson per vidurį, 1969 m.)
Maiklas Džeksonas nuo pat mažens kentė fizinį ir emocinį smurtą iš tėvo, kuris versdavo jį begalę laiko skirti repeticijoms, dažnai mušdavo, plūsdavo. Tačiau Maiklas nevengė pripažinti, kad tėvo griežta drausmė buvo svarbi pasisekimo karjeroje dalis.[2][3]

Pasak Marlono Džeksono, vieno kivirčo metu tėvas Maiklą pakabino žemyn galva už vienos kojos ir „kumščiais vis daužė jo sėdmenis ir nugarą“.[4] Džozefas taip pat savo sūnus mėgdavo pargriauti ar stumtelėti į sieną. Tėvas vaikus dažnai bausdavo už jų nepasisekimus. Duodamas interviu Maiklas užsiminė, kaip Džozefas atsisėdęs ant kėdės, su diržu rankose, grasindavo „stipriai prilupti“, jei kuris jo vaikų ką nors padarys neteisingai.[5]Vieną naktį, Maiklui miegant, Džozefas, mūvėdamas guminę kaukę, pro langą įlipo į miegamąjį ir ėmė žvėriškai šaukti.[6] Anot Džozefo, taip jis siekė vaikus išmokyti nepalikti atviro lango nuėjus miegoti. Po tokių potyrių Džeksonas prisipažino dažnai sapnavęs košmarus, kuriuose jautęs, kad jį kažkas iš miegamojo nori pagrobti.[4]

Džeksonas pirmąkart apie vaikystėje patirtą smurtą viešai prabilo 1993 m., duodamas interviu Oprah Winfrey. Jis prisipažino vaikystėje dėl vienišumo dažnai verkęs, o pamačius tėvą jį net imdavo pykinti.[7][8][9][10] Interviu filmui Living with Michael Jackson (2003) metu, kalbėdamas apie smurtą vaikystėje, pravirko.[4]

Džeksono muzikinis talentas atsiskleidė ankstyvaisiais gyvenimo metais, penkerių metų jam atliekant kūrinį bendraklasiams ir kitiems kalėdiniame koncerte.[1] 1964 m. Maiklas ir Marlonas įsijungė į Brolių Džeksonų grupę, suburtą brolių Džekio, Tito ir Džermeno, kaip atsarginiai muzikantai, grojantys atitinkamai kongomis ir tambūrinu. Vėliau Maiklas tapo atsarginiu vokalu ir šokėju. Jam būnant aštuonerių, jis su Džermenu tapo pagrindiniu vokalu, o grupė buvo pervadinta į The Jackson 5 (Džeksonų penketukas).[1] Muzikinė grupė intensyviai gastroliavo po vidurio vakarų JAV 1966–1968 m. Grupė dažnai pasirodydavo vadinamuosiuose „chitlin' circuit“, įvairiuose juodiesiems skirtuose klubuose, kur dažniausiai koncertuodavo prieš striptizą ar https://www.vu.lt/ kitus suaugusiųjų numerius. 1966 m. grupė laimėjo dideliame vietiniame talentų šou ir neliko nepastebėta tuomet garsios įrašų kompanijos „Motown“.[11]

Džeksonų penketukas 1967 m. vietinei įrašų kompanijai „Steeltown Records“ įrašė keletą dainų, tokių kaip „Big Boy“, o 1968 m. pasirašė sutartį su „Motown Records“.[1] Žurnalas „Rolling Stone“ vėliau Maiklą apibūdino kaip „vunderkindą, turintį nepakartojamą muzikinį talentą“ bei pastebėjo, kad Maiklas „greitai įsiveržė į priekį kaip pagrindinis vokalas“, nors su broliais ėmęs pradėti šokti ir dainuoti neseniai.[12] Nors Maiklas dainavo „vaiko balsu, jis šoko kaip suaugęs šokėjas ir dainavo su R&B/gospel atlikėjų Semo Kuko, Džeimso Brauno, Rėjaus Čarlzo ir Styvo Vonderio intonacija“.[12] Netrukus grupė pagerino asmeninį rekordą, pirmiems keturiems singlams („I Want You Back“, „ABC“, „The Love You Save“ ir „I’ll Be There“) užėmus pirmąsias vietas Billboard Hot 100 topuose.[1]1972-74 m. Džeksonas išleido pirmuosius keturis solo studijinius albumus (su Motown), tarp kurių Got to Be There ir Ben. Albumai išleisti kaip Jackson 5 frančizė. Grupės pardavimai ėmė smukti 1973 m. Nors grupės hitai tebebuvo tarp 40 geriausių topuose, o kiti, pavyzdžiui, „I Am Love“, – ir tarp 20 geriausių, Jackson 5 paliko Motown kompaniją 1975 m.[13]

Skandalai
Nuo 1988 iki 2005 m. Maiklas Džeksonas gyveno savo rančoje Neverlande, kur jis buvo įkūręs pasilinksminimų parką ir privatų zoologijos sodą. Džeksono rančoje dažnai lankydavosi vaikai su negalia bei sergantys mirtinomis ligomis www.vu.lt, vu.lt.

Tačiau po to, kai pasirodė informacijos, kad vaikai kartais miegodavo M. Džeksono miegamajame, gandai apie vaikų nakvojimą pas dainininką sukėlė neigiamą žiniasklaidos reakciją. Pirmą kartą tokia informacija pasirodė 1993 m., kai Džeksonas buvo apkaltintas seksualiniu vaikų išnaudojimu. Antrą kartą dainininko santykių su vaikais klausimas į viešumą iškilo po dešimties metų, kai buvo parodytas dokumentinis filmas „Gyvenimas su Maiklu Džeksonu“ („Living with Michael Jackson“) saitas.xyz. Dainininkas buvo paduotas į teismą už seksualinį vaikų išnaudojimą, bet po to išteisintas. Po didelį atgarsį visame pasaulyje sukėlusio teismo proceso, Maiklas Džeksonas yra gyvenęs keliose užsienio valstybėse (Bahreine ir Airijoje), tačiau vėliau sugrįžo į JAV, kur 2009 m. birželio 25 d. mirė.

2013 m. choreografas Veidas Robsonas (Wade Robson) pateikė ieškinį teigdamas, kad M. Džeksonas jį tvirkino nuo septynerių iki keturiolikos metų.[14] Išmaniųjų technologijų specialistas Džeimsas Seifčekas (James Safechuck) 2014 m. iškėlė bylą tvirtindamas, kad M. Džeksonas jį tvirkino nuo dešimties iki keturiolikos metų.[15][16] Detalios šiųdviejų vyrų istorijos apie jų santykius su M. Džeksonu pasakojamos 2019 m. pasirodžiusiame dokumentiniame filme „Paliekant Neverlandą“ („Leaving Neverland“). Abi bylos buvo nutrauktos, nes į teismą po tariamų įvykių kreiptasi per vėlai, be to, šiuo metu M. Džeksono korporacijos negali būti laikomos atsakingomis už jo galimą elgesį praeityje.[17][18][19] Po šio filmo premjeros M. Džeksono muziką atsisakė groti BBC radijo kanalai, „Nova Entertainment“ radijo grupė, didžiausi Naujosios Zelandijos radijo stočių tinklai „MediaWorks“ ir „NZME“, žinomas atlikėjas Dreikas (Drake) iš savo programos išbraukė M. Džeksono hitą „Don't matter to me“, o vaikų muziejus Indianapolyje ir Britų nacionalinis futbolo muziejus iš savo ekspozicijų pašalino su M. Džeksonu susijusius eksponatus.[20] „Michael Jackson Estate“ fondas išplatino pareiškimą, kuriame sakoma, jog abu vyrai, ankstesniuose skandaluose teisme davę priesaiką sakyti teisybę, teigė, kad filme minimų įvykių nebuvo, taip pat nepateikė jokių jų istorijas pagrindžiančių įrodymų.[21] 2019 m. vasarį „Michael Jackson Estate“ fondas padavė HBO televizijos tinklą, transliavusį „Paliekant Neverlandą“, į teismą, siekdamas prisiteisti 100 mln. JAV dolerių. Kadangi M. Džeksonas yra miręs, HBO televizijos tinklas negali būti paduotas į teismą už jo šmeižtą, todėl bylos pagrindu tapo sutartis tarp M. Džeksono ir HBO, leidusi HBO transliuoti jo koncertą Bukarešte, o vienas tos sutarties punktų teigė, kad HBO niekada neterš viešojo M. Džeksono įvaizdžio.[22] Markas Džeragosas (Mark Geragos), buvęs M. Džeksono advokatas, sakė, kad jo, Džeragoso, kalbos filme iškarpytos ir pateiktos klaidinančiai.[23] Žurnalistas Čarlis Tomsonas (Charles Thomson) radijo pokalbyje pabrėžė, kad abu vyrai dešimtmečius laikė Džeksoną nekaltu, gynė jį teisme davę priesaiką sakyti teisybę, tačiau, porą metų po Džeksono mirties pritrūkę pinigų, savo istorijas pakeitė ir padavė „Michael Jackson Estate“ į teismą dėl šimtų milijonų dolerių. Pasak žurnalisto, du kartus jų bylos buvo išmestos iš teismo, įrodžius, kad jie sulaužė priesaiką sakyti teisybę. Taip pat filme jie pasakoja istorijas, kurios tiesiogiai prieštarauja jų senoms, teisme prisiekus sakyti teisybę, pasakotoms istorijoms.[24]

Mirtis
2009 m. birželio 25 d. rytą, kaip pranešama, Maiklas Džeksonas prarado sąmonę savo namuose Los Andžele. Atvykus medikams, Džeksonas nekvėpavo, jis buvo skubiai reanimuotas[25] [26]. Džeksonas patyrė komą ir mirė nespėjus jo nugabenti į ligoninę.[27]

Po skrodimo M. Džeksono mirties priežastimi oficialiai pripažintas apsinuodijimas įvairiais anestetikais (propofoliu, lorazepamu ir midozalamu).[28] Vėliau teismo medicinos ekspertai nustatė, jog tai buvo žmogžudystė.[29] 2011 metais Maiklo Džeksono gydytojas kardiologas Konradas Murėjus buvo nuteistas ketveriems metams už netyčinę žmogžudystę.

Surengtos dvi atminimo ceremonijos — privati Forest Lono memorialiniame parko Laisvės salėje ir viešoji Staples Center Los Andžele. Dalyvauti viešojoje ceremonijoje buvo atsitiktiniu būdu atrinkta 8750 dalyvių (kiekvienam duoti du bilietai) iš 1,6 milijono besiaplikavusiųjų. Atminimo ceremonijoje kūriniūs atliko Mariah Carey, Stevie Wonder, Lionel Richie, Jennifer Hudson ir Shaheen Jafargholi, kalbą sakė Smokey Robinson ir Queen Latifah.

Po Maiklo Džeksono mirties M. Džeksono gerbėjai Lietuvoje kuriam laikui buvo įrengę altorėlį Vinco Kudirkos aikštėje Vilniuje.[30]

Įtaka
Tarp Maiklo Džeksono pasiekimų muzikos industrijoje – revoliucinga muzikinių klipų transformacija, aukšto lygio albumų leidyba ir jų pardavimas, kaip naujas būdas įrašų kompanijoms gauti pinigų, lyderiavimas popmuzikos pasaulyje XX a. 9-ajame dešimtmetyje bei tapimas pirmuoju juodaodžiu dainininku, kuris iš kūrybinės nežinomybės išvedė jauną MTV kanalą. Atlikėjo išsiskiriantis stilius, judesiai ir vokalas įkvėpė, padarė įtaką ir pagimdė visą hip – hop, pop ir R&B muzikos žanrų dainininkų kartą (Mariah Carey, Usher, Britney Spears, Justin Timberlake, Omarion, Ne-Yo, Chris Brown ir t. t.). Gineso rekordų knygoje Maiklas Džeksonas įvardintas kaip „Pats sėkmingiausias visų laikų pramogų pasaulio atstovas“.

Be muzikinės veiklos, dainininkas dar žinomas dėl choreografijoje naudojamų sudėtingų fizinių technikų (robotas arba mėnulio eisena), kurios padarė įtaką vyraujančios mados šokiams bei pramogoms.

Labdaringa veikla
Per visą savo gyvenimą ir kūrybą Maiklas pasisakė už humaniškumą, lygybę ir pasaulinę taiką. Maiklas Džeksonas surinko ir paaukojo milijonus dolerių vargingai gyvenantiems vaikams ir šalims (kai kuriais skaičiavimais, jo paaukota suma galėjo siekti 500 mln. JAV dolerių.[31] Tiksliai įvertinti dainininko paaukotą sumą apsunkina tai, kad dalis jo aukų buvo anoniminės. Po „Heal the World“ singlo sėkmės 1992 m. įkūrė tokio pat pavadinimo labdaros fondą.

2000 m. Gineso rekordų knygoje Maiklas Džeksonas pagerino „Daugiausia labdaros ir paramos organizacijų remiantis POP atlikėjas“ rekordą, finansiškai rėmęs 39 labdaros organizacijas.[32]

Už filantropinę veiklą Maiklas Džeksonas buvo apdovanotas dviejų JAV prezidentų, JAV skautų organizacijos ir kitų, taip pat jis dukart nominuotas Nobelio taikos premijai, 1998 metais[33] ir 2003 metais.[34] Daugiau nei 15 000 asmenų buvo pasirašę peticiją darkart nominuoti Maiklą Džeksoną Nobelio taikos premijai, tačiau tam sutrukdė dainininko mirtis.[35]. Tačiau Maiklo Džeksono kūrinys Man in the Mirror buvo atliktas 2009 m. Nobelio taikos premijos koncerto metu.[36]

Apdovanojimai
Maiklas Džeksonas iš viso pelnė 18 Grammy apdovanojimų (vien per 1984 m. apdovanojimų ceremoniją jų pelnė 8 – dar vienas rekordas), JAV išleido 13 „numeris vienas“ singlų – daugiau nei bet kuris kitas vyras atlikėjas Hot 100 eroje. 2006 World Music Awards paskelbė, kad visame pasaulyje Džeksonas iš viso pardavė daugiau nei 750 000 000 kopijų įrašų ir labdarai atidavė 500 milijonų JAV dolerių.[31]

Maiklas Džeksonas – daugiausiai įrašų pasaulyje pardavęs dainininkas ir vienas daugiausiai labdarai aukojusių humanitarų, kurio pastangos buvo įvertintos Nobelio taikos premijos nominacija.